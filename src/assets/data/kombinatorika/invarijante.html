<!DOCTYPE html>
<html lang="en">

<head>
  <title>Invarijante</title>
</head>


<body>
  <h2 class="display-4">INVARIJANTA</h2>


  <div class="deffinition-paragraph">
    <h4>Invarijanta</h4>
    Svojstvo kombinatorne konfiguracije koje se ne menja primenom dozvoljene transformacije ili operacije na njoj naziva
    se invarijantom te
    konfiguracije.
    <br><br>
    Obično se invarijante koriste za rešavanje zadataka u kojima
    se želi ispitati može li se višestrukom primenom neke zadate transformacije od
    objekta (stanja) $A$ dobiti neki drugi objekat (stanje) $B$ . Ukoliko se pronađe primer koji
    pokazuje kako se to može učiniti, onda je odgovor potvrdan. Ako se pronađe invarijanta te transformacije
    koja nema iste vrednosti za ta dva objekta, to znači da se primenama te transformacije ne može od $A$ doći do $B$ i
    odgovor je odričan.


    <div class="tips-paragraph">
      <h4>Primer 1.</h4>
      Na tabli je broj 0 zapisan deset puta, a broj 1 petnaest puta. Dozvoljeno
      je obrisati dva broja i umesto njih zapisati broj 0 ako su izbrisani
      brojevi jednaki ili broj 1 ako su izbrisani brojevi različiti.
      Ova operacija se ponavlja sve dok na tabli ne ostane zapisan samo jedan broj.
      Da li to može biti broj 0?<br><br>

      <b>Rešenje.</b> Primetimo da ukoliko se posle primene dozvoljene operacije obrišu dve nule, ili dve jedinice i
      zapiše nula,
      zbir brojeva na tabli ili ostaje nepromenjen ili se smanji za 2. Takodje, ako se izbrišu dva različita broja i
      zapiše jedinica,
      zbir brojeva na tabli se ne menja.
      Dakle, u svakom slučaju zbir brojeva na tabli ne menja svoju parnost, pa s obzirom da je zbir zapisanih brojeva na
      početku neparan,
      to će i poslednji zapisani broj na tabli biti neparan, a to je broj 1. Znači, broj koji poslednji ostaje na tabli
      ne može biti 0.
    </div>

    <div class="tips-paragraph">
      <h4>Primer 2.</h4>
      Kvadrat dimenzija $5 \times 5$ podeljen je na 25 polja koja su obojena „šahovski”
      (polje u donjem levom uglu je crne boje). Na svakom polju postavljen je po jedan žeton.
      Jedan potez se sastoji u premeštanju bilo koja dva žetona, svakog od njih na susedno polje po vertikali ili
      horizontali.
      Uočimo neko belo polje. Da li se mogu, nakon izvesnog broja poteza, svi žetoni naći na tom uočenom polju? <br><br>

      <b>Rešenje.</b>
      Takva tabla obojena na ,,šahovski način“ ima 12 belih i 13 crnih polja.
      Kako se žeton jednim potezom pomeri na polje druge boje može se dogoditi jedan od tri slučaja:<br>
      - broj žetona na belim poljima se smanji za dva, a na crnim uveća za dva;<br>
      - broj žetona na crnim poljima se smanji za dva, a na belim uveća za dva;<br>
      - broj žetona na crnim i belim poljima ostane nepromenjen. <br>
      U svakom slučaju, parnost broja žetona na belim, kao i na crnim poljima se ne menja, pa zaljkučujemo da se ne mogu
      svi žetoni pomeriti na uočeno belo polje, s obzirom da ih je na početku bio neparan broj na crnim poljima.
    </div>

    <div class="tips-paragraph">
      <h4>Primer 3.</h4>
      Data je transformacija uređene trojke brojeva $(a,b,c)$:
      $$(a,b,c) \rightarrow (5a - 4b,5b - 4c,5c - 4a)$$
      Može li se od uređene trojke $(1, 3, 5)$ kočanim brojem primena ovakvih transformacija dobiti:<br>
      a) uređena trojka $(7,9,11)$; b) uređena trojka $(2,3,4)$?<br><br>

      <b>Rešenje.</b> Uočimo da se ovom transformacijom iz trojke $(a, b, c)$ prelazi u trojku $(5a - 4b,5b - 4c,5c -
      4a)$
      kod koje se ne menja zbir koordinata u odnosu na polaznu trojku,
      a takođe ni parnost komponenti. Ta svojstva nazivamo invarijantama transformacije.
      S obzirom na to, nije moguće izvršiti transformaciju pod a), a ni pod b)
      jer se neparne komponente trojke $(1, 3, 5)$ datom transformacijom ne mogu prevesti u parne komponente trojke $(2,
      3, 4)$,
      iako je zbir komponenti, u tom slučaju, jednak.

    </div>


    <div class="success-paragraph">
      <h4>Zadatak 1.</h4>
      Od brojeva 1, 2, 3, 4, 5 i 7 biraju se tri broja i povećavaju za po 1. Može li se ponavljanjem te
      operacije dobiti da svi brojevi budu jednaki?

      <button type="button" class="collapsible">Rešenje</button>
      <div class="content">
        <p> Ne može. Naime, primetimo da je zbir tih brojeva jednak 22.
          S obzirom da se u svakom potezu taj zbir povećava za 3, on će u svakom momentu
          biti jednak $22+3k$, za neko $k \in N$. Kako taj broj nije deljiv sa 6, to zaključujemo da nije moguće dobiti
          sve jednake brojeve.</p>
      </div>
    </div>


    <div class="success-paragraph">
      <h4>Zadatak 2.</h4>
      Na stolu se nalazi osam čaša. Tri od njih su okrenute dnom naviše.
      Dozvoljeno je istovremeno prevrnuti bilo koje četiri čaše. Može li se postići da sve čaše budu pravilno
      postavljene?

      <button type="button" class="collapsible">Rešenje</button>
      <div class="content">
        <p> Ne može. Prilikom svakog prevrtanja čaša, broj onih koje su okrenute dnom na gore ostaje neparan, pa ni u
          jednom momentu ne može biti jednak 0.</p>
      </div>
    </div>

    <div class="success-paragraph">
      <h4>Zadatak 3.</h4>
      Uređeni par celih brojeva $(m, n)$ možemo transformisati u uređeni par $(n, m)$,
      $(m - n, n)$ ili $(m + 2n, n)$. Može li se od uređenog para $(21,15)$ dobiti uređeni par $(12,20)$?

      <button type="button" class="collapsible">Rešenje</button>
      <div class="content">
        <p> Primetimo da se bilo kojom od mogućih transformacija ne menja parnost druge komponente u uredjenoj dvojci,
          pa se ne može od para $(21,15)$ dobiti par $(12,20)$.</p>
      </div>
    </div>

    <div class="success-paragraph">
      <h4>Zadatak 4.</h4>
      U donjem levom uglu šahovske table $8\times 8$ postavljeno je devet žetona, po jedan na svakom polju kvadrata $3
      \times 3$.
      Žeton se može pomeriti na slobodno polje preko susednog žetona, to jest, može se pomeriti simetrično u odnosu na
      centar susednog žetona
      (vertikalno, horizontalno ili dijagonalno). Da li je moguće sve žetone
      dovesti u oblik kvadrata $3\times3$ nakon određenog broja takvih poteza, ali u:<br>
      a) gornjem levom uglu;<br>
      b) gornjem desnom uglu? (Turnir gradova 1986/1987.)

      <button type="button" class="collapsible">Rešenje</button>
      <div class="content">
        <p>Obojimo neparne horizointale (1, 3, 5. i 7.) table belom bojom, a parne (2, 4, 6. i 8.) crnom bojom.
          Na početku je šest žetona na belim, a tri na crnim poljima. S obzirom da se definisanom operacijom pomeranja
          žeton pomera na polje iste boje, to ovo nije moguće izvesti, jer su polja gornjih kvadrata $3 \times 3$, u oba
          slučaja
          po šest obojena u crnu boju, a tri u belu. </p>
      </div>
    </div>


    <div class="success-paragraph">
      <h4>Zadatak 5.</h4>
      Na tabli su zapisana tri broja $1, \sqrt{2}$ i $1+ \sqrt{2}$.
      U svakom momentu je moguoće odabrati neka dva od njih i transformisati ih sledećom transformacijom
      $$(a,b)\rightarrow \left[\dfrac{a+b}{\sqrt{2}}, \dfrac{a-b}{\sqrt{2}}\right].$$
      Da li se posle izvesnog broja primene ove transformacije može dogoditi da na tabli budu zapisani brojevi $2,
      \sqrt{2}$ i $\dfrac{1}{\sqrt{2}}$?

      <button type="button" class="collapsible">Rešenje</button>
      <div class="content">
        <p>Primetimo da je $\left(\dfrac{a+b}{\sqrt{2}}\right)^2+ \left(\dfrac{a-b}{\sqrt{2}}\right)^2=a^2+b^2$. Dakle,
          invarijanta te transformacije je zbir kavadrata komponenti. S obzirom
          da zbir kvadrata brojeva $1, \sqrt{2}$ i $1+ \sqrt{2}$ nije jednak zbiru kvadrata brojeva $2, \sqrt{2}$ i
          $\dfrac{1}{\sqrt{2}}$, to nije moguće doći od jedne do druge trojke brojeva na tabli.</p>
      </div>

    </div>

    <div class="error-paragraph">
      <h4>Istraživački zadatak</h4>

      Koliko je najmanje boja potrebno da se oboje sve tačke sa celobrojnim koordinatama u Dekartovom pravouglom
      koordinatnom sistemu,
      tako da svake dve tačke čije je dostojanje jednako 5 budu obojene različitom bojom.

    </div>


  </div>

  <script>
    var coll = document.getElementsByClassName("collapsible");
    var i;

    for (i = 0; i < coll.length; i++) {
      coll[i].addEventListener("click", function () {
        this.classList.toggle("active");
        var content = this.nextElementSibling;
        if (content.style.display === "block") {
          content.style.display = "none";
        } else {
          content.style.display = "block";
        }
      });
    }
  </script>
  <script type="text/x-mathjax-config">
    MathJax.Hub.Config({
      extensions: ["[a11y]/accessibility-menu.js"],
      tex2jax: {
        inlineMath: [ ['$','$'], ["\\(","\\)"] ],
        processEscapes: true
      }
    });
  </script>

  <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
  </script>
</body>

</html>