<!DOCTYPE html>
<html lang="en">

<head>
  <title>Dirihleov princip</title>
</head>


<body>
  <h2 class="display-4">DIRIHLEOV PRINCIP</h2>

  <div class="deffinition-paragraph">
    <h4>Dirihleov princip, slaba forma</h4>
    Ako je $n+1$ predmeta raspoređeno u $n$ kutija, tada bar jedna kutija sadrži bar 2 predmeta.

    <div class="tips-paragraph">
      <h4>Primer 1.</h4>
      Ako je 5 golubova sletelo u 4 kućice, onda je u bar jednoj od kućica bar dva goluba.
      <center><img width="270" src="data/courses/kombinatorika/golubovi.png"></center>
    </div>

    <h4>Dirihleov princip, jaka forma</h4>

    Ako je $kn+1$ predmeta raspoređeno u $n$ kutija, tada bar jedna kutija sadrži bar $k+1$ predmet.

    <div class="tips-paragraph">
      <h4>Primer 2.</h4>
      Dokazati da medju 2200 ljudi postoji bar sedam ljudi koji slave rodjendan istog dana. <br><br>

      <b>Rešenje.</b>
      S obrizom da je $2200:365=6(10)$, kada bi se za svaki od 365 dana u godini ,,rasporedio" isti broj ljudi, po njih
      6, ostalo bi još 10 koji se moraju rasporesiti u neki od datuma.

    </div>

    <div class="tips-paragraph">
      <h4>Primer 3.</h4>
      Izabran je 51 prirodan broj iz skupa $\{1,2,\ldots,100\}$. Dokazati da među njima postoje dva koja su
      susedna.<br><br>

      <b>Rešenje.</b> Uočimo sledećih pedeset parova susednih prirodnih brojeva, iz tog skupa:
      $$\{1,2\},\ \{3,4\}, \ldots,\ \{99,100\}$$
      Kako je, po uslovima zadatka izabran 51 broj, to po Dirihleovom principu postoji bar jedan od uočenih podskupova
      iz koga su odabrana oba broja, što je i trebalo pokazati.
    </div>

    <div class="tips-paragraph">
      <h4>Primer 4.</h4>
      U svakom skupu od 11 različitih prirodnih brojeva može se naći dva broja čija je razlika deljiva sa deset.
      Dokazati.
      <br><br>
      <b>Rešenje.</b>
      Svaki prirodan broj pri deljenju sa 10 daje jedan od sledećih deset ostataka $0, 1, 2,\ldots, 9$. Kako je na
      raspolaganju 11 različitih brojeva, to po Dirihleovom principu mora
      postojati dva od njih koji pri deljenju sa 10, daju isti ostatak. Neka su to brojevi $a$ i $b$. Pošto su im ostaci
      pri deljenju sa 10 jednaki, to ih možemo predstaviti kao:
      $$a=10\cdot m +r,\ \ \ b=10\cdot n+r$$
      za neke prirodne brojeve $m$, $n$ i $r$, odakle je $a-b=10\cdot m +r-(10\cdot n+r)=10(m-n)$.
    </div>

    <div class="tips-paragraph">
      <h4>Primer 5.</h4>
      Igrač pikado strelicama gađa u kružnu metu poluprečnika $10\ cm$. Ako je pogodi sa 7 strelica,
      dokazati da će postojati bar dve strelice koje su na rastojanju manjem od $10\ cm$.
      <br><br>
      <b>Rešenje.</b>
      Meta je kružnog oblika i možemo je podeliti na 6 delova u obliku kružnog isečka. <br>
      <center><img src="data/courses/kombinatorika/pikado.jpg" width="20%"></center>
      Po Dirihleovom principu postojaće dva pogotka koja su u jednom od tih delova.
      Pošto je u svakom isečku najduže moguće rastojanje jednako poluprečniku - $10\ cm$, to će dve strelice koje pogode
      taj deo,
      biti na rastojanju manjem od $10\ cm$.
    </div>



    <div class="success-paragraph">

      <h4>Zadatak 1.</h4>
      U državi Literaniji piše se pismom čija azbuka sadrži 19 slova,
      a ime svakog stanovnika sastoji se od tri reči. Zakon u toj državi propisuje da ne smeju da postoje dva stanovnika
      sa istim inicijalima (početnim slovima sva tri dela imena). Može li u Literaniji biti 7000 stanovnika?

      <button type="button" class="collapsible">Rešenje</button>
      <div class="content">
        <p>
          Najveći broj mogućih različitih troslovnih inicijala u tom pismu je $19\cdot 19 \cdot 19$. Kako je
          $19^3 = 6859 < 7000$, to bi u slučaju da u Literaniji ima 6860 (ili vishe) stanovnika, bar dva od njih morala
            imati jednake inicijale, shto je suprotno zakonu. Dakle, u Literaniji ne mozhe biti 7000 stanovnika. </p>
      </div>
    </div>

    <div class="success-paragraph">
      <h4>Zadatak 2.</h4>
      Strelac gađa metu oblika kvadrata stranice $20\ cm$ i pogodio je sa 18 uspešnih pogodaka.
      Dokazati da postoje dva njegova pogotka koja su na rastojanju manjem od $8\ cm$.

      <button type="button" class="collapsible">Rešenje</button>
      <div class="content">
        <p>
          Podelimo datu metu na 16 kvadrata stranice $5\ cm$, pa pošto je bilo 18 uspešnih hitaca, po Dirihleovom
          principu bar
          dva od njih se nalaze u jednom takvom kvadratu.
          Najduže rastojanje u takvom kvadratu je dijagonala, a njena dužina je jednaka $5\cdot \sqrt{2}\ cm$
          što je manje od $8\ cm$, pa se ta dva pogotka nalaze na rastojanju manjem od $8\ cm$.
        </p>
      </div>
    </div>

    <div class="success-paragraph">
      <h4>Zadatak 3.</h4>
      Kvadratna tablica $5\times 5$ popunjena se brojevima iz skupa $\{−1, 0, 1\}$. Dokazati da, kako god popunili
      tablicu, među 12 zbirova
      izračunatih u 5 vrsta, 5 kolona i 2 glavne dijagonale, moraju postojati bar dva jednaka.
      <button type="button" class="collapsible">Rešenje</button>
      <div class="content">
        <p>

          Najmanji mogući zbir takvih sabiraka je $−5$, a najveći $5$. Kako je tih zbirova 12, a celih brojeva od $-5$
          do $5$ ima ukupno $11$,
          to po Dirihleovom principu postoje bar dva jednaka.
          zbira.
        </p>
      </div>
    </div>

    <div class="success-paragraph">
      <h4>Zadatak 4.</h4>

      Neka je $\{x_1, x_2, x_3, x_4, x_5\}$ skup koga čini pet prirodnih brojeva. Dokazati da je za bilo koju
      permutaciju $x_{i_1}, x_{i_2}, x_{i_3}, x_{i_4}, x_{i_5}$
      elemenata datog skupa, proizvod
      $$(x_1-x_{i_1})(x_2-x_{i_2})(x_3-x_{i_3})(x_4-x_{i_4})(x_5-x_{i_5})$$
      uvek paran.

      <button type="button" class="collapsible">Rešenje</button>
      <div class="content">
        <p>
          S obzirom da dati skup ima pet elemenata, po Dirihleovom principu, bar tri od njih su iste parnosti. Bez
          gubitka opštosti, neka su to
          brojevi $ x_1, x_2$ i $x_3$. <br>
          Sada je $\{x_1, x_2, x_3 \} \cap \{x_{i_1}, x_{i_2},x_{i_3}\} \neq \varnothing$, pa je bar jedan od činilaca
          $x_m-x_{i_m}$ proizvoda $(x_1-x_{i_1})(x_2-x_{i_2})(x_3-x_{i_3})(x_4-x_{i_4})(x_5-x_{i_5})$ paran, a otuda i
          proizvod.

        </p>
      </div>
    </div>

    <div class="success-paragraph">
      <h4>Zadatak 5.</h4>
      U toku priprema za jedno takmičenje odbojkaška reprezentacija je za 15 dana odigrala 20 utakmica, a bar po jednu
      utakmicu dnevno.
      Dokazati da postoji nekoliko uzastopnih dana u kojima je odigrano tačno 6 utakmica.

      <button type="button" class="collapsible">Rešenje</button>
      <div class="content">
        <p>
          Neka je $u_j$ broj utakmica odigranih od početka priprema do kraja $j-$tog dana.
          Uočimo da je niz brojeva $u_1, u_2,\ldots,u_{15}$ strogo rastući i njegov najveći član $u_{15}$ nije veći od
          20. Sada za niz brojeva $u_1+6, u_2+6,\ldots, u_{15}+6$ imamo da važi
          $$7\leq u_j +6 \leq 26.$$
          Odatle sledi da je niz brojeva
          $$u_1, u_2,\ldots,u_{15}, u_1+6, u_2+6,\ldots,u_{15}+6$$
          ograničen sa 26 sa gornje strane.

          Kako je ovo niz od 30 brojeva i svi oni su manji ili jednaki 26, među njima postoje bar dva jednaka člana.

          Među brojevima $u_1, u_2,\ldots,u_{15}$ nema jednakih jer su tako definisani,
          a isto tako jednakih nema ni među brojevima $u_1+6, u_2+6,\ldots,u_{15}+6$. Dakle, moraju postojati po jedan
          broj iz svakog
          od ova dva niza koji su jednaki međusobno. To nam upravo obezbeđuje postojanje indeksa $i$ i $j$ takvih da je
          $u_j=u_i+6$, što je i trebali pokazati, da je od $i+1$-vog dana do $j$-tog dana odigrano tačno 6 utakmica.
        </p>
      </div>
    </div>

    <div class="success-paragraph">
      <h4>Zadatak 6.</h4>
      Za stolom koji je oblika pravilnog osmougla smešteno je osam učesnika jedne konferencije.
      Na svakom mestu označeno je po jedno od njihovih imena. Međutim, oni su seli nasumično i niko nije na svom mestu.
      Dokazati da se i pri takvom proizvoljnom rasporedu, stolice mogu zarotirati u jedan od dva moguća smera oko stola,
      tako da najmanje dvoje ljudi dođe na mesto koje je označeno njihovim imenom.
      <button type="button" class="collapsible">Rešenje</button>
      <div class="content">
        <p>
          Za proizvoljan raspored ljudi za stolom, izbrojimo koliko je svaki od njih udaljen od mesta sa njegovim
          imenom, brojeći u smeru kretanja kazaljke na časovniku.
          Na taj način dolazimo do činjenice da je udaljenost svakog od osam učesnika konferencije od njihovog mesta
          jednaka nekom broju iz skupa
          $\{1,2,...,7\}$.
          S obzirom da je njih ukupno osam, a mogućih različitih udaljenosti je sedam,
          to postoje bar dvojica na jednakoj udaljenosti od mesta sa svojim imenom.
          Rotiranjem stolica u smeru kretanja kazaljke na časovniku, za uočeni broj koji se pojavio bar dva puta,
          dobija se da bar dvoje ljudi dođu do mesta označenog njihovim imenom.
        </p>
      </div>
    </div>

    <div class="success-paragraph">
      <h4>Zadatak 7.</h4>
      Dokazati da u svakoj grupi koju čini pet ljudi postoje bar dva čoveka koja imaju isti broj prijatelja u toj grupi.

      <button type="button" class="collapsible">Rešenje</button>
      <div class="content">
        <p>
          Svaka osoba iz ove grupe može imati najviše 4 prijatelja, a najmanje 0.
          Ako postoji osoba koja u toj grupi nema prijatelja, tj. ima nula prijatelja, onda ne postoji osoba sa 4
          prijatelja.
          Dakle, u tom slučaju za 5 ljudi i četiri moguća broja prijateljstava po Dirihleovom principu moraju postojati
          bar dva čoveka
          sa istim brojem prijatelja.
          Ako ne postoji osoba bez prijatelja, onda na sličan način kao u prethodnom slučaju, za 5 osoba i četiri moguća
          broja prijateljstava po
          Dirihleovom principu sledi da mora postojati bar dva čoveka sa istim brojem prijatelja.
        </p>
      </div>
    </div>






    <div class="success-paragraph">
      <h4>Zadatak 8.</h4>

      Neka je $M$ skup koji se sastoji od $2n+1$ realnih brojeva iz intervala $(1,2^n)$. Dokazati da postoje tri
      elementa skupa $M$
      koja mogu biti merni brojevi dužina stranica nekog trougla.
      <button type="button" class="collapsible">Rešenje</button>
      <div class="content">
        <p>
          Podelimo taj interval na disjunktne intervale:<br>
          $$(1,2),[2,2^2 ),[2^2,2^3 ),\ldots,[2^{n-1},2^n ).$$
          Po Dirihleovom principu, od datih $2n+1$ realnih brojeva skupa $M$ postoje bar tri koja su u jednom od
          intervala $[2^{k-1},2^k )$.
          Označino ih sa $m,n$ i $p$. Za njih važi:
          $m+n\geq 2\cdot 2^k \gt p$, $m+p\geq 2\cdot 2^k\gt n$, $n+p\geq 2\dot 2^k\gt m$.<br>
          Dakle, ta tri broja mogu biti dužine stranica trougla.
        </p>
      </div>
    </div>


    <div class="success-paragraph">
      <h4>Zadatak 9.</h4>
      Označeno je 15 polja šahovske table. Posmatraju se sve duži sa krajevima u centrima označenih polja.
      Dokazati da među tim dužima postoje četiri jednake dužine. <br>
      (JSMO 2017.)

      <button type="button" class="collapsible">Rešenje</button>
      <div class="content">
        <p>
          Broj posmatranih duži je $(15\cdot14):2=105$.
          Odredimo broj mogućih različitih dužina tih duži. Sve moguće dužine duži na tabli ostvaruju se posmatrano od
          centra donjeg levog
          polja do centra nekog od polja na glavnoj dijagonali (određenoj tim poljem i gornjim desnim poljem) i polja
          ispod nje.
          Broj takvih polja jednak je $2+3+...+8=35$, pa ne postoji više mogućih dužina od $35$.
          Međutim, uočimo da se dužine $5$ i $\sqrt{50}$ postižu na više od jednog načina.
          Odstojanje $5$ se postiže preko $5^2=3^2+4^2$
          ili preko horizontalnog odstojanja do polja koje je odaljeno za $5$, a za $\sqrt{50}$ imamo
          $(\sqrt{50})^2=5^2+5^2=7^2+1^2$.
          Dakle, broj mogućih dužina je najviše $33$, pa kako je $33\cdot 3=99<105$ to po $DP$ sledi tvrđenje zadatka.
            </p>
      </div>
    </div>






    <div class="success-paragraph">
      <h4>Zadatak 10.</h4>
      Dokazati da među sedam različitih realnih brojeva, postoje brojevi $x$ i $y$ za koje važi $\displaystyle 0
      <\frac{x-y}{1+xy}<\frac{\sqrt{3}}{3}.$ <button type="button" class="collapsible">Rešenje</button>
        <div class="content">
          <p>
            Sedam realnih brojeva $n_1, n_2,\ldots, n_7$ možemo predstaviti kao
            $n_1=\tan \alpha_1, n_2=\tan \alpha_2, \ldots, n_7=\tan \alpha_7$,
            za neke realne brojeve $\displaystyle \alpha_1,\ \alpha_2,\ \ldots,\ \alpha_7 \in \left(-\frac{\pi}{2},
            \frac{\pi}{2}\right)$.<br>

            Interval $\displaystyle \left(-\frac{\pi}{2}, \frac{\pi}{2}\right)$ možemo podeliti na šest disjunktnih
            intervala:
            $$\left(-\frac{\pi}{2}, -\frac{\pi}{3}\right), \left[-\frac{\pi}{3}, -\frac{\pi}{6}\right),
            \left[-\frac{\pi}{6}, 0\right), \left[0, \frac{\pi}{6}\right), \left[\frac{\pi}{6}, \frac{\pi}{3}\right),
            \left[\frac{\pi}{3}, \frac{\pi}{2}\right).$$

            Kako imamo šest intervala, a sedam različitih brojeva, to po Dirihleovom principu postoji jedan od ovih
            intervala koji sadrži bar dva broja.
            Za ta dva broja, na primer $\alpha_i$ i $\alpha_j$, ispunjeno je $$\displaystyle 0
            <|\alpha_i-\alpha_j|<\frac{\pi}{6}.$$ Podsetimo se trigonometrijskog identiteta $$\displaystyle
              \tan(\alpha-\beta)=\frac{\tan \alpha - \tan \beta}{1+\tan \alpha \cdot \tan \beta}.$$ Sada, primenjujući
              ovaj identitet, dobijamo: $$\frac{x-y}{1+xy}=\frac{\tan \alpha_i- \tan \alpha_j}{1+\tan \alpha_i \cdot
              \tan \alpha_j}=\tan (\alpha_i-\alpha_j) < \tan \frac{\pi}{6}=\frac{\sqrt{3}}{3},$$ što je i trebalo
              pokazati. </div>
          </p>
        </div>
        <div class="error-paragraph">
          <h4>Istraživački zadatak</h4>

          Dokazati da u bilo kom skupu sa pet brojeva, među njima postoje tri broja čiji je zbir deljiv sa 3.
        </div>
    </div>
    <script>
      var coll = document.getElementsByClassName("collapsible");
      var i;

      for (i = 0; i < coll.length; i++) {
        coll[i].addEventListener("click", function () {
          this.classList.toggle("active");
          var content = this.nextElementSibling;
          if (content.style.display === "block") {
            content.style.display = "none";
          } else {
            content.style.display = "block";
          }
        });
      }
    </script>
    <script type="text/x-mathjax-config">
      MathJax.Hub.Config({
        extensions: ["[a11y]/accessibility-menu.js"],
        tex2jax: {
          inlineMath: [ ['$','$'], ["\\(","\\)"] ],
          processEscapes: true
        }
      });
    </script>

    <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
    </script>
</body>

</html>