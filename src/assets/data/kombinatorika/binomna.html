<!DOCTYPE html>
<html lang="en">

<head>
  <title>Binomna formula</title>
</head>


<body>
  <h2 class="display-4">BINOMNA FORMULA</h2>


  <div class="deffinition-paragraph">
    <h4></h4>
    Cilj ove lekcije je određivanje pogodnog načina za račiunanje $n-$tog stepena binom $x+y$. <br>
    Poznato je da je $(x+y)^1=x+y$, kao i da je $(x+y)^2=x^2+2xy+y^2$ i $ (x+y)^3= x^3 + 3 x^2 y + 3xy^2 + y^3$. <br>


    <div class="dark-paragraph">
      <b>Teorema.</b> Za svaki prirodan broj $n$ važi
      $$(x+y)^n={n\choose0}x^n + {n\choose1}x^{n-1}y^1 + {n\choose2}x^{n-2}y^{2} + \cdots + {n\choose n-1}x^1y^{n-1} +
      {n\choose n}y^{n}$$

    </div>

    Formulu kojom se, prema prethodnoj teoremi, računa $n$-ti stepen binoma $(x+y)$, zvaćemo <i>binomnom
      formulom</i>.<br>

    Brojevi $\displaystyle \binom{n}{k}$ u toj formuli, nazivaju se <i>binomnim koeficijentima</i> i o njima je bilo
    reči u lekciji o kombinacijama.
    <br>

    Binomne koeficijente za konkretne vrednosti stepena $n$ možemo poređati u redove, koji čine tzv. ,,Paskalov
    trougao". <br>

    <center>
      $\begin{matrix}
      n=0:& & & & & 1\\
      n=1:& & & & 1 & & 1\\
      n=2:& & & 1 & & 2 & & 1\\
      n=3:& & 1 & & 3 & & 3 & & 1\\
      n=4:& 1 & & 4 & & 6 & & 4 & & 1\\
      \end{matrix}$
    </center>
    <br>

    Prethodnu opštu formulu za računanje $n$-tog stepena binoma, možemo kraće zapisati kao

    $$(x+y)^n = \sum_{k=0}^n {n\choose k}x^{n-k} y^k.$$

    Ovde je korišćen znak $\displaystyle \Sigma$- suma, koji predstavlja skraćeni zapis za sabiranje
    $$\sum_{k=1}^nx_k=x_1+x_2+\ldots+n_n.$$

    Na osnovu uvedenog zapisa, za $k \in \{0,1,2, \ldots,\}$, član u razvoju stepena binoma $(x+y)^n$, koji se nalazi na
    $k+1$-vom
    mestu (opšti član), može se izraziti kao
    $$B_{k+1}=\binom{n}{k}x^{n-k}y^{k}$$

    <i>Napomena:
      <br>
      Za $k=0$ dobijamo prvi član $B_1$, za $k=1$ drugi i tako dalje.
    </i>
    <br><br>


    <h5><b> Navodimo dve važne osobine binomnih koeficijenata:</b> </h5>

    $\displaystyle 1^{\circ}\ \ \ \binom{n}{k}=\binom{n}{n-k}$
    <br>
    Prethodna jednakost jednostavno sledi iz:
    $$\frac{n!}{k!\cdot(n-k)!}=\frac{n!}{(n-k)!\cdot(n-(n-k))!}=\frac{n!}{(n-k)!\cdot k!}.$$

    $\displaystyle 2^{\circ}\ \ \ \binom{n}{k} + \binom{n}{k+1}=\binom{n+1}{k+1}$<br>

    U nastavku je dokaz ove osobine<br>
    $\displaystyle {n\choose k}+{n\choose k+1}=\frac{n!}{(n-k)!k!}+\frac{n!}{(n-k-1)!(k+1)!}=
    \frac{n!(k+1)+n!(n-k)}{(n-k)!(k+1)!}=\frac{n!(n+1)}{(n-k)!(k+1)!}=\frac{(n+1)!}{(n-k)!(k+1)!}={n+1\choose k+1}.$

    <div class="tips-paragraph">
      <h4>Primer 1.</h4>
      Zapisati u razvijenom obliku stepen binoma $(2x+1)^5$.
      <br><br>
      <b>Rešenje:</b>
      <p> Primenjujući binomnu formulu dobija se da je
        $$(2x+1)^5=\binom{5}{0}(2x)^5\cdot1^0+\binom{5}{1}(2x)^4\cdot1^1+\binom{5}{2}(2x)^3\cdot1^2+\binom{5}{3}(2x)^2\cdot1^3+
        \binom{5}{4}(2x)^1\cdot1^4+ \binom{5}{5}(2x)^0\cdot1^5 =$$
        $$= 80x^5+80x^3+40x^2+10x+10.$$</p>

    </div>

    <div class="tips-paragraph">
      <h4>Primer 2.</h4>
      Poređati po veličini binomne koeficijente $\displaystyle a=\binom{2012}{1005}$, $\displaystyle
      b=\binom{2012}{1006}$, $\displaystyle c=\binom{2012}{1007}$.
      <br><br>
      <b>Rešenje:</b>
      <p> Koristeći osobine binomnih koeficijenata jednostavno zaključujemo da je
        $$a=\binom{2012}{1005}=\frac{2012!}{1005!\cdot 1007!}=\binom{2012}{1007}=c.$$

        Uporedimo sada koeficijent $\displaystyle b=\binom{2012}{1006}$ sa $\displaystyle a=\binom{2012}{1005}$, odnosno
        uporedimo
        brojeve $\displaystyle \frac{2012!}{1006!\cdot 1006!}$ i $\displaystyle \frac{2012!}{1005!\cdot 1007!}$.
        <br>
        Kako su im brojioci jednaki, uporedimo njihove imenioce.
        Pošto je $\displaystyle 1006!\cdot 1006! < 1005!\cdot 1007!$ to je $\displaystyle \binom{2012}{1006}>
          \binom{2012}{1005}$.
          <br>Dakle, važi $b>a=c$.
      </p>

    </div>


    <div class="tips-paragraph">
      <h4>Primer 3.</h4>
      Koji je koeficijent uz član $x^{11}y^{7}$ u razvoju stepena binoma $(x+y)^{18}$?
      <br><br>
      <b>Rešenje:</b>

      <p> Opšti član u razvoju stepena binoma $(x+y)^{18}$ ima oblik $\displaystyle \binom{n}{k}x^{n-k}y^{k}$.
        <br>Kako je $n-k=11$ i $k=7$, pa sledi da je binomni koeficijent uz taj član jednak $$\binom{18}{11}=31824.$$
      </p>

    </div>
    <div class="success-paragraph">
      <h4>Zadatak 1.</h4>
      Koliki je koeficijent uz treći član u razvoju binoma $\displaystyle \left(\frac{1}{\sqrt[3]{x}} - x\right)^{12}$?
      <button type="button" class="collapsible">Rešenje</button>
      <div class="content">
        <p> Treći član ovog razvoja je
          $$\binom{12}{2}\left(\frac{1}{\sqrt[3]{x}}\right)^{10}\cdot x^2,$$
          a sam koeficijent je $\displaystyle \binom{12}{2}=66$.
        </p>
      </div>
    </div>

    <div class="success-paragraph">
      <h4>Zadatak 2.</h4>
      U razvoju binoma $\displaystyle \left(x\sqrt[3]{x^2}+\frac{\sqrt{x}}{x^2}\right)^n$ binomni koeficijenti petog i
      desetog člana su jednaki.
      Da li postoji član u razvoju koji ne sadrži $x$?
      <button type="button" class="collapsible">Rešenje</button>
      <div class="content">
        <p> Zbog uslova da su koeficijenti uz peti i deseti član jednaki imamo da je
          <br> $$\binom{n}{4}=\binom{n}{9},$$ odakle se dobija da je $n=13$.
          <br>
          Uočimo sada opšti član u razvoju ovog binoma
          $$\binom{13}{k} (x\sqrt[3]{x^2})^{13-k} (\frac{\sqrt{x}}{x^2})^{k}=\binom{13}{k} (x^{\frac{5}{2}})^{13-k}
          ({x}^{-\frac{3}{2}})^{k}=$$ $$=\binom{13}{k} x^{\frac{5}{2}\cdot(13-k)-\frac{3}{2}k}$$

          Sada će član u razvoju ovog binoma koji ne sadrži $x$, ako takav uopšte postoji, biti onaj kod koga je
          $$\frac{5}{2}\cdot(13-k)-\frac{3}{2}k=0.$$
          Međutim, kako rešenje poslednje jednačine $\displaystyle k=\frac{65}{8}$, nije ceo broj, zaključujemo da takav
          član ne postoji.<br>
          Da je dobijena vrednost za $k$ bio ceo broj između $0$ i $n$, onda bi takav član postojao.
        </p>
      </div>
    </div>


    <div class="success-paragraph">
      <h4>Zadatak 3.</h4>
      Ako se koeficijenti trećeg i petog člana u razvoju binoma $\displaystyle
      \left(\sqrt{x}+\frac{1}{\sqrt[3]{x^2}}\right)^n$ odnose kao $2:7$, odrediti koeficijent uz $x$ u ovom razvoju.
      <button type="button" class="collapsible">Rešenje</button>
      <div class="content">
        <p> Zbog uslova o odnosu koeficijenata imamo da je $$\binom{n}{2}:\binom{n}{4}=2:7.$$
          Rešavanjem ove jednačine, jednostavno se dobija da je $n=9$.

          Opšti član u ovom razvoju je
          $$\binom{9}{k} (\sqrt{x})^{9-k} \left(\frac{1}{\sqrt[3]{x^2}}\right)^{k}=\binom{9}{k} x^{\frac{9-k}{2}}
          x^{-\frac{2}{3}k}=\binom{9}{k}x^{\frac{9-k}{2}-\frac{2}{3}k}.$$
          Da bismo odredili koeficijent uz $x$, odredimo $k$ za koje je $$\frac{9-k}{2}-\frac{2}{3}k=1.$$

          Odatle se dobija da je $k=3$, pa je koeficijent uz $x$ u ovom razvoju jednak $\displaystyle\binom{9}{3}=84$.
        </p>
      </div>
    </div>


    <div class="success-paragraph">
      <h4>Zadatak 4.</h4>
      Ako je zbir koeficijenata prva tri člana u razvoju binoma $\displaystyle
      \left(\frac{1}{\sqrt{x}}+\sqrt[4]{x}\right)^n$ jednak 46,
      odrediti član tog razvoja koji ne sadrži $x$.
      <button type="button" class="collapsible">Rešenje</button>
      <div class="content">
        <p> Za zbir koeficijenata prva tri člana u razvoju ovog binoma važi
          $$\binom{n}{0}+\binom{n}{1}+\binom{n}{2}=46.$$
          Odatle je
          $$1+n+\frac{n!}{(n-2)!\cdot2}=46,$$
          $$2+2n+n(n-1)=92,$$
          $$n^2-n-90=0.$$
          Rešavanjem ove kvadratne jednačine, dobija se
          $$n_{1,2}=\frac{-1\pm\sqrt{361}}{2}=\frac{-1\pm 19}{2},$$
          odnosno $n_1=9$, $n_2=-10$. Negativno rešenje odbacujemo, a zadržavamo $n=9$ i nastavljamo sa
          stepenom binoma $\displaystyle \left(\frac{1}{\sqrt{x}}+\sqrt[4]{x}\right)^9$.
          <br>
          Sada, slično prethodnim zadacima uočavamo opšti član i određujemo traženi koeficijent.
        </p>
      </div>
    </div>

    <div class="success-paragraph">
      <h4>Zadatak 5.</h4>
      Dokazati da za proizvoljan skup $A$, za koji je $|A|=n$, važi $|\mathcal{P}(A)|=2^n$, gde je $\mathcal{P}(A)$
      partitivni skup skupa $A$.
      <button type="button" class="collapsible">Rešenje</button>
      <div class="content">
        <p> Uočimo sve podskupove skupa $A$, krenuvši od onog podskupa koji ima $0$ elemenata, preko onih koji imaju po
          $1$ element
          i tako redom do $n$ i saberimo ih. Tako dobijamo da je
          $$|\mathcal{P}(A)|=\binom{n}{0}+\binom{n}{1}+\ldots +\binom{n}{2} +\binom{n}{n}.$$
          S druge strane, ako posmatramo razvoj binoma $(1+1)^n$, dobija se
          $$(1+1)^n=\binom{n}{0}+\binom{n}{1}+\ldots +\binom{n}{2} +\binom{n}{n}.$$
          Kako su desne strane prethodne dve jednakosti jednake, sledi da su i leve, tj. važi $|\mathcal{P}(A)|=2^n$.
        </p>
      </div>
    </div>

    <div class="success-paragraph">
      <h4>Zadatak 6.</h4>
      Odrediti članove razvoja binoma $(\sqrt{2}+\sqrt[3]{2})^{11}$ koji su racionalni.
      <button type="button" class="collapsible">Rešenje</button>
      <div class="content">
        <p> Za opšti član u razvoju stepena ovog binoma važi
          $$\binom{11}{k}(\sqrt{2})^{11-k}(\sqrt[3]{2})^k=\binom{11}{k} 2^{\frac{11-k}{2}}\cdot 2^{\frac{k}{3}}$$
          $$=\binom{11}{k}2^{\frac{11-k}{2} + \frac{k}{3}}$$
          $$=\binom{11}{k}2^\frac{33-k}{6}.$$
          Članovi koji su racionalni dobijaju se kada je izložilac jednak celom broju, tj. za one celobrojne vrednosti
          $k$, $(0 \leq k \leq 11)$,
          za koje je broj $33-k$ deljiv sa $6$. Odavde sledi da je $k \in \{3,9\}$, a odgovarajući članovi razvoja koji
          su racionalni jesu
          $\displaystyle \binom{11}{3}\cdot 2^5$ i $\displaystyle \binom{11}{9}\cdot 2^4$.

        </p>
      </div>
    </div>



    <div class="success-paragraph">
      <h4>Zadatak 7.</h4>
      Odrediti koeficijent uz $x^3$ u razvoju $(1-x)^5(1+x+x^2)$.
      <button type="button" class="collapsible">Rešenje</button>
      <div class="content">
        <p> Primetimo da je
          $$(1-x)^5=1-5x+10x^2-10x^3+...$$
          Prethodni razvoj je prekinut kod trećeg stepena, jer nam je to dovoljno za uočavanje člana koji sadrži $x^3$ u
          proizvodu $(1-x)^5(1+x+x^2)$.
          <br>
          Činilac $a\cdot x^3$ će se dobiti samo prilikom množenja:
          $$-5x\cdot x^2=-5x^3,\ -10x^2\cdot x=-10x^3,\ -10x^3\cdot 1=-10x^3.$$
          Sabiranjem dobijenih koeficijenata uz $x^3$ dobija se $(-5+(-10)+(-10))x^3=-25x^3$.
        </p>
      </div>
    </div>


    <div class="success-paragraph">
      <h4>Zadatak 8.</h4>
      Dokazati da za sve prirodne brojeve $m$ i $n$, takve da je $m\leq n$, važi
      $$\sum_{k=m}^n \binom{n}{k}\binom{k}{m}=\binom{n}{m}2^{n-m}.$$
      <button type="button" class="collapsible">Rešenje</button>
      <div class="content">
        <p> S obzirom da je
          $$\binom{n}{k}\binom{k}{m}=\frac{n!}{k!(n-k)!}\frac{k!}{m!(k-m)!}=$$
          $$=\frac{n!}{m!}\frac{1}{(n-k)!(k-m)!}=\frac{n!}{m!(n-m)!}\frac{(n-m)!}{(n-k)!(k-m)!}=$$
          $$=\binom{n}{m}\binom{n-m}{k-m},$$
          odatle sledi da je
          $$\sum_{k=m}^n \binom{n}{k}\binom{k}{m}=\sum_{k=m}^n \binom{n}{m}\binom{n-m}{k-m}=\binom{n}{m}\sum_{k=m}^n
          \binom{n-m}{k-m}=$$
          $$=\binom{n}{m}\sum_{j=0}^{n-m}\binom{n-m}{j}=\binom{n}{m} 2^{n-m}.\ $$
        </p>
      </div>
    </div>



    <div class="success-paragraph">
      <h4>Zadatak 9.</h4>
      Dokazati da je $\displaystyle \binom{n}{0}^2 + \binom{n}{1}^2 + \ldots + \binom{n}{n}^2=\binom{2n}{n}$.
      <button type="button" class="collapsible">Rešenje</button>
      <div class="content">
        <p> Primetimo da za stepen binoma $(1+x)^{2n}$ važi
          $$(1+x)^{2n}=(1+x)^n\cdot(1+x)^n.$$
          Kada se razviju obe strane jednakosti, dobija se da je
          $$\sum_{j=0}^{2n}\binom{2n}{j}x^j =\sum_{j=0}^{n}\binom{n}{j}x^j\cdot \sum_{j=0}^{n} \binom{n}{j}x^j.$$
          Koeficijent uz $x^n$ na levoj strani jednak je $\displaystyle \binom{2n}{n}$, a na desnoj $x^n$ dobija se kad
          god pomnožimo $x^j$ i $x^{n-j}$.
          <br>
          Takvih faktora ima $n+1$, a odgovarajući koeficijenti uz ove članove su: $\displaystyle
          \binom{n}{0}\binom{n}{n}$, $\displaystyle \binom{n}{1}\binom{n}{n-1}$, $\displaystyle \ldots$, $\displaystyle
          \binom{n}{n}\binom{n}{n}$.
          <br>
          Sada je $$\binom{2n}{n} x^n= \left(\binom{n}{0}\binom{n}{n} + \binom{n}{1}\binom{n}{n-1}+ \ldots +
          \binom{n}{n}\binom{n}{n}\right)x^n$$
          odnosno
          $$\binom{2n}{n}=\binom{n}{0}\binom{n}{n} + \binom{n}{1}\binom{n}{n-1}+ \ldots + \binom{n}{n}\binom{n}{n},$$
          što je i trebalo dokazati.
        </p>
      </div>
    </div>




    <div class="success-paragraph">
      <h4>Zadatak 10.</h4>
      Odrediti koeficijent uz $x^5$ u sređenom obliku polinoma
      $$1+x + (1+x)^2+(1+x)^3+\ldots+ (1+x)^{10}$$
      <button type="button" class="collapsible">Rešenje</button>
      <div class="content">
        <p> Uputstvo: Primetimo da se dati izraz može posmatrati i kao geometrijski niz od 10 članova sa početnim članom
          $(1+x)$
          i količnikom, takođe $(1+x)$. Našavši zbir tog niza, dalje se jednostavno određuje traženi koeficijent.

        </p>
      </div>
    </div>


    <div class="error-paragraph">
      <h4>Istraživački zadatak</h4>

      Set u stonoteniskom meču traje do trenutka dok jedan od igrača ne osvoji $11$ poena, a drugi igrač nema više od
      $9$ poena.
      Ukoliko nije tako, igra se dok jedan od igrača ne ostvari prednost od $2$ poena razlike. Pretpostavimo da je set
      završen rezultatom $11:x$,
      gde je $x\leq9$. Koliko ima mogućih različitih tokova rezultata u toku seta?

    </div>

    <script>
      var coll = document.getElementsByClassName("collapsible");
      var i;

      for (i = 0; i < coll.length; i++) {
        coll[i].addEventListener("click", function () {
          this.classList.toggle("active");
          var content = this.nextElementSibling;
          if (content.style.display === "block") {
            content.style.display = "none";
          } else {
            content.style.display = "block";
          }
        });
      }
    </script>
    <script type="text/x-mathjax-config">
      MathJax.Hub.Config({
        extensions: ["[a11y]/accessibility-menu.js"],
        tex2jax: {
          inlineMath: [ ['$','$'], ["\\(","\\)"] ],
          processEscapes: true
        }
      });
    </script>

    <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
    </script>
</body>

</html>