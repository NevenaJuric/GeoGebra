<!DOCTYPE html>
<html lang="en">

<head>
  <title>Permutacije</title>
</head>


<body>
  <h2 class="display-4">PERMUTACIJE</h2>


  <div class="deffinition-paragraph">
    <h4>Permutacije bez ponavljanja</h4>


    Neka je $A$ skup sa $n$ elemenata. Permutacija skupa $A$ je svaka $n$-varijacija bez ponavljanja elemenata tog
    skupa.

    <div class="tips-paragraph">
      <h4>Primer 1.</h4>
      Napisati sve permutacije elemenata skupa $\{a,b,c\}$.<br><br>

      <b>Rešenje.</b> To su: $abc, acb, bac, bca, cab, cba$.
    </div>

    <div class="dark-paragraph">
      <b>Teorema.</b> Broj permutacija skupa koji ima $n$ elemenata jednak je $n!$.
    </div>

    <h4>Permutacije sa ponavljanjem</h4>

    Neka je na elementima datog skupa $A=\{a_{1},a_{2},\ldots, a_{n}\}$ definisan strogi linearni poredak
    $a_{1}\lt a_{2}\lt \cdots \lt a_{n}$. Neka su $k_{1},k_{2},\ldots,k_{n}$ prirodni brojevi i
    $k_{1}+k_{2}+\cdots+k_{n}=m$.
    Permutacija sa ponavljanjem skupa $A$ tipa $(k_{1},k_{2},\ldots,k_{n})$ je uređena $m$-torka elemenata skupa $A$, u
    kojoj se
    svaki element $a_{j}$ pojavljuju tačno $k_{j}$ puta.

    <div class="tips-paragraph">
      <h4>Primer 2.</h4>
      Napisati sve permutacije sa ponavljanjem skupa $\{a,b,c\}$ tipa $(1,2,1)$.<br><br>

      <b>Rešenje.</b> To su: $abbc, abcb, acbb, babc, bacb, bbac, bbca, bcab, bcba, cabb, cbab, cbba$.
    </div>

    <div class="dark-paragraph">
      <b>Teorema.</b> Broj permutacija sa ponavljanjem tipa $(k_{1},k_{2},\ldots,k_{n})$ skupa koji ima $n$ elemenata
      jednak je $\dfrac{(k_{1}+k_{2}+\cdots +k_{n})!}{k_{1}!k_{2}!\cdots k_{n}!}$.
    </div>


    <div class="tips-paragraph">
      <h4>Primer 3.</h4>
      Koliko se različitih reči može napisati koristeći sva slova reči $STATISTIKA$?<br><br>

      <b>Rešenje.</b> Slovo $S$ se pojavljuje dva puta, slovo $T$ tri puta, slovo $A$ dva puta, slovo $I$ dva puta i
      slovo $K$ jednom, pa takvih reči ima koliko i
      permutacija skupa $\{S,T,A,I,K\}$, tipa $(2,3,2,2,1)$. Njih, prema formuli iz prethodne teoreme, ima ukupno
      $$\dfrac{10!}{2!\cdot 3! \cdot 2! \cdot 2! \cdot 1!}.$$
    </div>

    <div class="tips-paragraph">
      <h4>Primer 4.</h4>
      Koliko ima petocifrenih prirodnih brojeva zapisanih ciframa skupa $\{1,2,3,4,5\}$, takvih da medju ciframa nema
      jednakih i
      cifre $1$ i $2$ se pojavljuju jedna do druge?<br><br>

      <b>Rešenje.</b> Cifre $1$ i $2$ možemo posmatrati kao jedan blok i računati koliko ima permutacija od 4 elementa.
      Kako se one u takvim brojevima
      mogu javiti u dva različita redosleda $12$ ili $21$, sledi da takvih brojeva ima $2\cdot 4!=48$. <br>
      <center><img width="300" src="data/courses/kombinatorika/permutacije.png"></center>
    </div>

    <h4>Kružne permutacije</h4>

    Pored permutacija koje se odnose na različite linearne rasporede objekata,
    razmotrićemo na koji način je moguće rasporediti $n$ objekata u kružnom ili cikličnom obliku.<br>

    Kružnim permutacijama smatraćemo rasporede različitih objekata na kružnici ili ljudi oko okruglog stola. <br>

    Smatraćemo da su sva mesta za okruglim stolom iste važnosti i da nisu na bilo koji način obeležena.

    Specifičnost ovakvog rasporeda je što ako zarotiramo sto zajedno sa osobama, koje za njim sede, dobijamo isti
    raspored. <br>
    <center><img width="300" src="data/courses/kombinatorika/kruznep.jpg"></center><br>
    Tako se, na primer, permutacije $a_1a_2a_3\ldots a_{k-1}a_ka_{k+1}\ldots a_n$ i $a_ka_{k+1}\ldots a_na_1a_2a_3\ldots
    a_{k-1}$ međusobno ne razlikuju. <br>

    Odatle zaključujemo da za svaku permutaciju $n$ različitih objekata u kružnom obliku,
    postoji još $n-1$ permutacija koje su joj jednake (koje se dobijaju rotacijama).
    Tako dolazimo da je ukupan broj različitih kružnih permutacija $n$ puta manji od permutacija kada su ti objekti
    linearno raspoređeni. Dakle,
    kružnih permutacija ima ukupno

    $$\dfrac{n!}{n}=(n-1)!.$$

    <div class="tips-paragraph">
      <h4>Primer 5.</h4>
      Na sledećoj ilustraciji dat je raspored pet osoba oko okruglog stola. Osobe su numerisane brojevima od $1$ do $5$.
      <br>
      <center><img width="450" src="data/courses/kombinatorika/kruzneppr.jpg"></center><br>

      Prva dva rasporeda na ilustraciji smatramo jednakim, jer je samo razlikuju do na rotaciju, ali ne i sa izmenom
      suseda.
      Treći raspored je različit od prethodna dva.

      Inače, tih pet osoba se na $\dfrac{5!}{5}=4!=24$ različita načina može razmestiti za okruglim stolom.
    </div>


    <div class="success-paragraph">
      <h4>Zadatak 1.</h4>

      Na slici je prikazan jedan deo plana grada. Između blokova naselja označenih pravougaonicima su ulice.
      Na koliko načina se od označenog donjeg levog trga može doći do označenog gornjeg desnog trga,
      krećući se samo u pravcima jug-sever ili zapad-istok?<br>
      <center><img src="data/courses/kombinatorika/plangrada.jpg" width="25%"></center><br>

      <button type="button" class="collapsible">Rešenje</button>
      <div class="content">
        <p>
          Uočavamo da prelazaka iz jedne u druge raskrsnicu, idući u pravcu zapad-istok (desno od označenog trga), ima
          ukupno 4.
          Takođe, pralazaka iz jedne u druge raskrsnicu, idući u pravcu jug-sever (na gore), ima ukupno 3.<br>
          Na osnovu izloženog zaključujemo da različitih načina za dolazak od jednog do drugog trga ima koliko i nizova
          dužine 7
          u kojima postoje 4 slova D (desno) i 3 slova G (gore). Takvih nizova ima $\dfrac{7!}{4!\cdot3!}.$

        </p>
      </div>
    </div>

    <div class="success-paragraph">
      <h4>Zadatak 2.</h4>
      Koliko ima permutacija slova reči $KORIDA$ u kojima su suglasnici raspoređeni po abecednom redu?

      <button type="button" class="collapsible">Rešenje</button>
      <div class="content">
        <p>
          Treba prebrojati permutacije u kojima su suglasnici $K$, $D$ i $R$ poređani u poretku:
          $D$, $K$, $R$ (abecedni red). Takvih permutacija ima koliko i permutacija slova: $S, O, S, I, S, A$ (svaki
          suglasnik zamenjen slovom $S$), a njih ima
          $$\dfrac{6!}{3! \cdot 1! \cdot 1! \cdot 1!}=120.$$

          <b>Napomena.</b> Primetimo da permutacija slova $S, O, S, I, S, A$ ima 6 (3!) puta manje od permutacija slova
          $S_1, O, S_2, I, S_3, A$, jer se na
          svakoj permutaciji slova $S, O, S, I, S, A$ odgovara 6 permutacija slova $S_1, O, S_2, I, S_3, A$.
        </p>
      </div>
    </div>


    <div class="success-paragraph">
      <h4>Zadatak 3.</h4>

      Na koliko načina se na 10 stolica u jednom redu mogu rasporediti 5 dečaka i 5 devojčica,
      tako da nikoje dve osobe istog pola ne sede jedna pored druge?

      <button type="button" class="collapsible">Rešenje</button>
      <div class="content">
        <p>
          Razlikujemo dva slučaja. Da na prvom mestu u redu sedi dečak a na drugom devojčica
          (i u tom slučaju na neparnim mestima sede dečaci, a na parnim devojčice), ili da na prvom mestu sedi
          devojčica, a na drugom dečak
          (i u tom slučaju su devojčice na neparnim, a dečaci na parnim mestima).
          U oba slučaja, mogućih rasporeda ima $5!\cdot5!$, što ukupno daje $2 \cdot 5!\cdot5! =28 800$.
        </p>
      </div>
    </div>

    <div class="success-paragraph">
      <h4>Zadatak 4.</h4>
      Iz kompleta koji sadrži 16 karata, od kojih su osam crvene a osam crne boje, izvlače se jedna po jedna karta bez
      vraćanja,
      dok se ne izvuče svih 16. Na koliko se različitih načina može prvo izvući 8 crnih a zatim 8 crvenih?

      <button type="button" class="collapsible">Rešenje</button>
      <div class="content">
        <p>
          Prvih osam crnih možemo izvući na $8!$ načina, a zatim i osam crvenih takođe na $8!$ načina.
          To ukupno daje $8!\cdot8!=40320^2$ mogućnosti da prvo budu izvučene sve crne pa sve crvene karte.
        </p>
      </div>
    </div>

    <div class="success-paragraph">
      <h4>Zadatak 5.</h4>
      Na jednoj polici se nalazi pet matematičkih knjiga, tri romana i dve istorijske knjige.
      Na koliko načina ih je moguće rasporediti tako da knjige iste vrste budu jedna do druge?

      <button type="button" class="collapsible">Rešenje</button>
      <div class="content">
        <p>
          Matematičke knjige možemo permutovati na $5!$ načina, romane na $3!$, a istorijske knjige na $2!$ načina.
          Konačno, knjige možemo permutovati i po vrstama na $3!$ načina.
          Dakle, ukupan broj načina za raspoređivanje knjiga na polici je $5!\cdot 3!\cdot 2! \cdot 3!$.

        </p>
      </div>
    </div>

    <div class="success-paragraph">
      <h4>Zadatak 6.</h4>
      Odrediti 25. po redu permutaciju, u leksikografskom poretku, slova skupa $\{A, B, C, D, E\}$.
      <button type="button" class="collapsible">Rešenje</button>
      <div class="content">
        <p>
          Permutacija koje počinju slovom $A$ ima $4!=24$. Dakle, prva sledeća permutacija je 25. i to je prva koja
          počinje slovom $B$ - $BACDE$.
        </p>
      </div>
    </div>

    <div class="success-paragraph">
      <h4>Zadatak 7.</h4>
      Na koliko načina tri muškarca i tri dame mogu sesti na šest mesta za okruglim stolom, tako da osobe istog pola ne
      sede jedna do druge?

      <button type="button" class="collapsible">Rešenje</button>
      <div class="content">
        <p>

          Da bi se postiglo da osobe istog pola ne sede jedna do druge, muškarci i žene za tim stolom moraju sedeti
          naizmenično.
          Ako najpre za stolom na tri mesta, između kojih ostaje po jedno prazno, sednu tri dame, one to mogu učiniti na
          $2!$ načina. Na tri preostala mesta muškarci mogu sesti na $3!$ načina.
          Po prinicpu proizvoda sledi da svih šest osoba mogu sesti na $2!\cdot 3!=12$ različitih načina.

        </p>
      </div>
    </div>



    <div class="success-paragraph">
      <h4>Zadatak 8.</h4>
      Na koliko načina je moguće postaviti osam istobojnih topova na šahovsku tablu, tako da se oni medjusobno ne
      napadaju?

      <button type="button" class="collapsible">Rešenje</button>
      <div class="content">
        <p>
          Pri svakom takvom postavljanju osam topova na tablu, na svakoj horizontali i vertikali table biće postavljen
          po tačno jedan top. <br>
          <center><img width="300" src="data/courses/kombinatorika/topovi.jpg"></center><br>
          S obzirom da se na svakoj horizontali nalazi po tačno jedan top, to ovakvih rasporeda ima ukupno $8!$
        </p>
      </div>
    </div>

    <div class="success-paragraph">
      <h4>Zadatak 9.</h4>
      Koliko ima funkcija $f: \{1,2,3,4,5\} \rightarrow \{1,2,3,4,5\}$ koje su bijekcije?
      <button type="button" class="collapsible">Rešenje</button>
      <div class="content">
        <p>
          Da bi funkcija $f: \begin{pmatrix} 1 & 2 & 3 & 4 & 5 \\ x & y & z & t & v \end{pmatrix}$ bila bijekcija (svaka
          dva različita elementa domena
          preslikavala u dva različita elementa kodomena, što je uslov za ,,1-1" i svaki element kodomena bio slika
          nekog iz domena, što je uslov za ,,na" )
          $x, y, z, t, v$ moraju biti različiti elementi skupa $\{1,2,3,4,5\}$. Dakle, $x, y, z, t, v$ su sve
          permutacije skupa $\{1,2,3,4,5\}$.
          S obzirom da njih ima $5!=120$, toliko ima i odgovarajućih funkcija.
        </p>
      </div>
    </div>

    <div class="error-paragraph">
      <h4>Istraživački zadatak</h4>
      Na koliko načina je moguće postaviti 8 topova različitih boja na šahovsku tablu, tako da se oni medjusobno ne
      napadaju?

    </div>


  </div>

  <script>
    var coll = document.getElementsByClassName("collapsible");
    var i;

    for (i = 0; i < coll.length; i++) {
      coll[i].addEventListener("click", function () {
        this.classList.toggle("active");
        var content = this.nextElementSibling;
        if (content.style.display === "block") {
          content.style.display = "none";
        } else {
          content.style.display = "block";
        }
      });
    }
  </script>

  <script type="text/x-mathjax-config">
  MathJax.Hub.Config({
    extensions: ["[a11y]/accessibility-menu.js"],
    tex2jax: {
      inlineMath: [ ['$','$'], ["\\(","\\)"] ],
      processEscapes: true
    }
  });
</script>

  <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
  </script>

</body>

</html>