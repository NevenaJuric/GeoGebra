<!DOCTYPE html>
<html lang="en">

<head>
  <title>Kombinatorika i sah</title>
</head>


<body>
  <h2 class="display-4">KOMBINATORIKA I ŠAH</h2>


  <div class="deffinition-paragraph">
    <h4>Osvrt</h4>
    Veza kombinatorike i šaha je veoma značajna, zbog prirode te drevne igre i
    mogućnosti koje pruža za razna istraživanja i uočavanje zakonitosti.

    Šahovska tabla je pogodna za generisanje i proučavanje određenih kombinatornih konfiguracija i problema sa
    ograničenjima.
    U ovoj lekciji će biti prikazan jedan izbor zadataka koji to ilustruju. <br> <br>
    <center><img width="300" src="data/courses/kombinatorika/setupchess.jpg"> <br>
      <i>Inicijalni raspored šahovskih figura.</i></center>

    <div class="success-paragraph">
      <h4>Zadatak 1.</h4>
      Na koliko načina se mogu postaviti na šahovsku tablu dva istobojna topa, tako da ne napadaju jedan drugog?

      <button type="button" class="collapsible">Rešenje</button>
      <div class="content">
        <p>
          Jedan od njih može se postaviti na jedno od 64 polja. Ta figura, gde god da se postavi, u horizontali i
          verikali u kojoj stoji, napada 14 polja i pokriva
          još jedno polje, na kome ona sama stoji.
          Drugom topu preostaje $64-15=49$ polja na koje ga možemo postaviti. Dakle, primenjujući pravilo proizvoda,
          dolazimo do ukupnog broja načina koji je jednak
          $$64\cdot49=3136.$$
        </p>
      </div>
    </div>


    <div class="success-paragraph">
      <h4>Zadatak 2.</h4>
      Na koliko načina je moguće postaviti na šahovsku tablu dva topa tako da se međusobno napadaju?

      <button type="button" class="collapsible">Rešenje</button>
      <div class="content">
        <p>
          Zadatak je sličan sa prethodnim, samo što ovde nakon postavljanja prvog topa, na jedno od 64 mogućih polja,
          drugi mora biti na jednom od 14 polja koja su napadnuta, pa je broj takvih mogućnosti jednak $64\cdot14=896.$
        </p>
      </div>
    </div>

    <div class="success-paragraph">
      <h4>Zadatak 3.</h4>
      Na koliko načina se 8 šahovskih figura: dva topa, dva skakača, dva lovca, dama i kralj, mogu poređati u prvom redu
      šahovske table?

      <button type="button" class="collapsible">Rešenje</button>
      <div class="content">
        <p>
          Kako šahovska tabla u prvom redu ima 8 polja, i pošto imamo toliko figura, to zaključujemo da se radi o
          permutacijama sa ponavljanjima.
          Tri figure se javljaju u parovima, pa je broj takvih različitih rasporeda jednak
          $$\frac{8!}{2!\cdot2!\cdot2!}=7!.$$
        </p>
      </div>
    </div>

    <div class="success-paragraph">
      <h4>Zadatak 4.</h4>
      Koliko se najviše kraljeva može postaviti na šahovsku tablu, a da se ne napadaju međusobno?

      <button type="button" class="collapsible">Rešenje</button>
      <div class="content">
        <p>
          Podelimo šahovsku tablu na 16 kvadrata sa $2\times 2$ polja. Ako u svaki od ovih kvadrata, na odgovarajući
          način,
          postavimo po jednog kralja, oni se neće napadati.
          Pretpostavimo da je moguće postaviti i sedamnaestog kralja na neko od praznih polja na tabli.

          Po Dirihleovom principu, ako se postavi 17 kraljeva, postojaće jedan od manjih kvadrata $2\times 2$, na čija
          dva polja bi bila dva kralja,
          pa bi se oni napadali! To znači da je 16 najveći broj kraljeva koje možemo postaviti na šahovsku tablu a da se
          ne napadaju.
        </p>
      </div>
    </div>


    <div class="success-paragraph">
      <h4>Zadatak 5.</h4>
      Da li se šahovska tabla, iz koje su odstranjena četiri ugaona kvadrata, može prekriti pravougaonicima dimenzije
      $3\times 1$?

      <button type="button" class="collapsible">Rešenje</button>
      <div class="content">
        <p>
          Da, može. Četiri ivice takve table sadrže još po 6 polja i svaka se može prekriti sa po dve pločice.
          Ostatak table (njen centralni deo) je tabla dimenzija $6 \times 6$, i ona se može prekriti sa dvanaest takvih
          pločica,
          tako da odatle sledi pozitivan odgovor.
        </p>
      </div>

    </div>

    <div class="success-paragraph">
      <h4>Zadatak 6.</h4>
      Na koliko načina se na šahovsku tablu dimenzija $m\times n$ može postaviti $k$, gde je $k\leq m \leq n$,
      istovetnih topova tako da se nikoja dva od njih ne napadaju međusobno?

      <button type="button" class="collapsible">Rešenje</button>
      <div class="content">
        <p>
          Proiznog topa možemo postaviti na $mn$ načina. On napada $m+n-1$ polja.
          Narednog topa možemo postaviti na $mn-m-n+1$ načina. On napada $m+n-1-2$ novih polja
          ($-2$ se pojavljuje jer postoje dva polja koja napada i prvi).
          Slično dolazimo i da se treći top može postaviti na $(m-2)(n-2)$ načina.
          Ponavljajući postupak do momenta postavljenja svih $k$ topova, došlo bi se do zaključka da se poslednji
          može postaviti na $(m-k+1)(n-k+1)$ načina. S obzirom da se postavljeni topovi ne razlikuju,
          dolazimo do ukupnog broja mogućih rasporeda datih topova, pri kojima se nikoja dva međusobno ne napadaju, koji
          je jednak
          $$\frac{m(m-1)\cdots (m-k+1)n(n-1)\cdots (n-k+1)}{k!}.$$
        </p>
      </div>

    </div>

    <div class="success-paragraph">
      <h4>Zadatak 7.</h4>
      Koliko se skakača može postaviti na šahovsku tablu tako da se oni međusobno ne napadaju?

      <button type="button" class="collapsible">Rešenje</button>
      <div class="content">
        <p>

          Kod zadataka sa skakačima mora se voditi računa o boji polja na kojem skakač stoji i polja koje napada.
          Naime, skakač koji se nalazi na belom polju napada samo crna polja i obratno. <br>
          <center><img width="260" src="data/courses/kombinatorika/skakaci.jpg"> </center> <br>
          S obzirom na to, može se postaviti 32 skakača na šahovsku
          tablu, koji se međusobno ne napadaju, stavljajući ih sve na polja iste boje.
          Ukoliko bismo želeli da postavimo još jednog skakača on bi bio na polju različite boje i bio bi napadnut od
          nekog već postavljenog
          skakača, pa zaključujemo da je 32 najveći broj skakača koji mogu biti postavljeni na tablu, a da se ne
          napadaju međusobno.
        </p>
      </div>
    </div>

    <div class="success-paragraph">
      <h4>Zadatak 8.</h4>
      Da li je moguće postaviti četiri dame i jednog pešaka na šahovsku tablu, tako da sva preostala polja table budu
      napadnuta?
      <button type="button" class="collapsible">Rešenje</button>
      <div class="content">
        <p>
          Moguće je. Jedno od mogućih rešenja je kada dame postavimo na poljima $c2$, $d6$, $g1$ i $h5$, a pešaka na
          polju $b7$.<br>
          <center><img width="300" src="data/courses/kombinatorika/resenje8.png"> </center>
        </p>
      </div>
    </div>

    <div class="success-paragraph">
      <h4>Zadatak 9.</h4>
      Sa šahovske table su izbačena dva crna ugaona polja $a1$ (donje levo polje) i $h8$ (gornje desno polje).
      Da li je takvu tablu moguće prekriti sa 31 dominom?
      <button type="button" class="collapsible">Rešenje</button>
      <div class="content">
        <p>
          Svaka domina prekriva par polja u kojima je tačno jedno belo i jedno crno polje. Sa 31 dominom moguće je
          prekriti po isto toliko belih
          i crnih polja. Tabla bez dva ugaona polja sadrži različit broj crnih (30) i belih polja (32), pa je nemoguće
          prekriti je sa 31 dominom.
        </p>
      </div>
    </div>

    <script>
      var coll = document.getElementsByClassName("collapsible");
      var i;

      for (i = 0; i < coll.length; i++) {
        coll[i].addEventListener("click", function () {
          this.classList.toggle("active");
          var content = this.nextElementSibling;
          if (content.style.display === "block") {
            content.style.display = "none";
          } else {
            content.style.display = "block";
          }
        });
      }
    </script>

    <script type="text/x-mathjax-config">
  MathJax.Hub.Config({
    extensions: ["[a11y]/accessibility-menu.js"],
    tex2jax: {
      inlineMath: [ ['$','$'], ["\\(","\\)"] ],
      processEscapes: true
    }
  });
</script>

    <script type="text/javascript" src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
    </script>

</body>

</html>